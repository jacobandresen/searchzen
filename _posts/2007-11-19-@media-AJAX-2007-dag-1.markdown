---
layout: post
title: "@media AJAX 2007 dag 1"
date: 2007-11-19 11:11
comments: true 
categories: 
---
På første dag af @media AJAX 2007 fik vi en oversigt af folkene fra <a href="http://www.ajaxian.com">http://www.ajaxian.com</a> med "the state of AJAX". Dion og Ben gav os en opsummering af hvad de havde set som en udfordring for 2006 og hvilke ting der var blevet løst iløbet af året. En ting der har vakt opsigt er den ny javascript fortolker på vej ind i firefox kaldet <a href="http://www.mozilla.org/projects/tamarin/faq.html" title="tamarin">"tamarin",</a> der drastisk vil forbedre hastigheden for javascript. Det bliver spændende om der kommer ligende dramatiske hastigheds forbedringer for javascript på internet explorer i fremtiden (ellers kunne jeg forstå at der arbejdes på at gøre <a href="http://www.mozilla.org/projects/tamarin/faq.html" title="tamarin">"tamarin"</a> tilgængelig fra Internet Explorer også )

[jalbum_album:/album/at media AJAX 2007 dag 1/]

Derek Featherstone bidrog med nogle relevante betragtninger om hvad man gøre for at sikre at ens AJAX applikationer også kan tilgåes fra en screen reader. Jeg havde personligt ikke selv tænkt meget på problemstillingen før Dereks indlæg - så dette var noget godt input at tage med hjem. Derek kom også med nogle betragtninger om at man kun bør overføre data ifbm "onfocus" events i widgets - og udvælge det relevante data for så på den måde at sikre at der bruges mindre tid på at indhente data fra serveren.

Senerehen kom Stuart Langridge med et meget humoristisk indlæg om "how to destroy the web" (hvordan man kan ødelægge internettet) . Stuart nævnte mange af de fejl som vi alle sammen laver , når vi koder webapplikationer - og fremhævede gentagne gang at hvis vi bliver ved med det , så kan vi sagtens ødelægge internettet! Specifikt bed jeg mærke i at hvis man gerne vil ødelægge internettet , så skal man skrive AJAX applikationer, der benytter "polling" - dvs der bliver ved med at forespørge efter nye informationer på serveren med et regulært interval.  Her er strålende eksempel den chatserver , som vi havde kørende på http://citypolarna.se , der regelmæssigt lavede "polling" efter  nye beskeder. Stuart nævnt her at man kunne anvende teknologien fra "cometd" til at omgå dette problem. Problemet ser ud til at være så alment at nogen ligefrem har følt trang til at lave sitet <a href="http://cometdaily.com/">http://www.cometdaily.com </a>!

Peter-Paul Koch ( som driver den berømte <a href="http://quirksmode.org">http://quirksmode.org )</a> sluttede dagen af med et praktisk indlæg om en AJAX applikation han havde skrevet . ppk havde nogle meget relevante argumenter over hvorfor man skulle udvælge XML fremfor json til dataudveksling. ppk fremførte at XML er mere  velkendt end json i forrretnignsverdenen  - og at man derfor bør vælge XML for at kunne kommunikere bedre sammen om løsningen.

Vi sluttede aftenen med en god middag på <a href="http://mangotree.co.uk/">http://mangotree.co.uk</a>