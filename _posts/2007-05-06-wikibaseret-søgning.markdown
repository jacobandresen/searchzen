---
layout: post
title: "wikibaseret søgning"
date: 2007-05-06 09:05
comments: true 
categories: 
---
Uden at vi tænker over det, så har organisationen og tilgangen til information en afgørende indflydelse på vores meninger .

Tag eksempelvis begrebet 'spin' inden for den politiske debat, hvor timingen og fremtoningen af begivenheder bliver styret så  den pågældende politiker kommer til at  fremstå i det mest muligt positive lys. Her bliver der taget aktivt stilling til hvordan den almene offentlighed nu skal opfatte indholdet af budskabet før at nyheder bliver offentliggjort. Brugen af 'spin' kan nu have direkte skadelig indflydelse på hvor populær en politiker er. I de fleste politiske diskussioner er det forbundet med betydelige ulemper, hvis en poliker opfattes som en der benytter 'spin' i stor stil.

Der er nu tendenser på internettet hvor websteder selv lader brugerne skrive indholdet for at undgå 'spin'-lignende information. På den facon kommer indholdet af budskabet klarere fremt til den målgruppe det er tiltænkt - uden at i samme grad at tage hensyn til kommercielle interesserer og præsentation. Derved undgåes der de negative sideeffekter af kontrolleret information.

Et af de mest berømte eksempler på websteder , hvor brugerne selv skriver indholdet er <a href="http://www.wikipedia.org" title="wikipedia.org">http://www.wikipedia.org</a> .  Den gradvise evolution af internettet  der har ført til brugen af wikier til at lagre brugerstyret information har også medført andet bruger-centreret teknologi , såsom 'blogs' og google's 'adsense' . De teknologier bliver ofte omtalt i sammenhæng som   <a href="http://www.oreillynet.com/pub/a/oreilly/tim/news/2005/09/30/what-is-web-20.html" title="web 2.0">'web 2.0'</a>

web 2.0 teknologier er allerede igang med at vende op og ned på hvad vi har kendt som internettet .De har allerede gjort at websteder nu har mulighed for at præsentere indhold, der er direkte relevant for brugerne. På den facon har vi som brugere  af internettet mulighed for at vælge websteder , der kun præsenterer det indhold der er relevant for os - på den facon som vi foretrækker.

Google har forsøgt sig med web 2.0 relaterede tilgange til søgning i deres <a href="http://www.google.com/psearch" title="Pesonalized search">Personalized search</a> og deres <a href="http://google.com/coop/cse/" title="Custom search engine">Custom search engine</a> . Disse tiltag er skridt på vejen henimod ideen om søgninger der er afpasset med ideerne om web 2.0  - men deres afgørende mangel er at der ikke er nogle umiddelbar mulighed for brugerne kan give gruppefeedback for søgeresultaterne . En af de største styrker i wiki-begrebet er at der meget hurtigt opstår konsensus om begreber , samtidigt med at en enkelt bruger hurtigt kan udnytte arbejde foretaget af andre brugere.

Hvis vi kan  vende op og ned på søgning ved at benytte wiki-inspireret relevansfeedback kan vi komme til en situation, hvor relevansen af søgeresultater allerede er blevet bedømt af andre personer med lignende interesser som dig selv.

<a href="http://en.wikipedia.org/wiki/User:Jimbo_Wales" title="Jimbo Wales">Jimbo Wales   </a>har igangsat et søgemaskineprojekt  på  <a href="http://search.wikia.com" title="search wikia">http://search.wikia.com</a> der er inspireret af principperne bag <a href="http://www.wikipedia.org" title="wikipedia">wikipedia.org</a> . Ideen er at skabe et komplet åbent og transparent grundlag for søgning, hvor alle kan have indflydelse på hvordan resultater sorteres efter relevans. Her fornyligt forstod jeg at <a href="http://www.jeremie.com/blog/" title="Jeremie Miller">Jeremie Miller</a> har accepteret at stå for den overordnede tekniske vision for  platformen og projektet. Jeg forstår at Jeremie  arbejder på en protokol der kan benyttes til at opsamle søgeresulater og feedback fra brugen af flere forskellige søgemaskiner, for på den måde at udnytte input fra flere forskellig kilder.

Jeg har forsøgt at givet et outline af de udfordringer projektet står overfor på : <a href="http://search.wikia.com/wiki/CommunityRanking" title="Community Ranking">http://search.wikia.com/wiki/CommunityRanking</a>